---
title: Libertà di pensiero in Italia
date: "2022-04"
description: "Libertà di pensiero in Italia"
---

```html

<!DOCTYPE html>
<html lang="en">
<head>
<meta charset="UTF-8">
<title>Libertà di pensiero in Italia</title>
</head>
<body>
<p>Test</p>
</body>
</html>
```


"Tutti hanno diritto di manifestare liberamente il proprio pensiero con la parola, lo scritto e ogni altro mezzo di diffusione. La stampa non può essere soggetta ad autorizzazioni o censure."

Questo cita l'articolo 21 della nostra Costituzione. La stampa non può essere soggetta ad autorizzazioni o a censure, è veramente così ? Quali sono le armi di chi comanda in democrazia ? 
Il metodo più facile è emarginare chi la pensa diversamente. 

- Se sei contrario all'immigrazione sei un razzista. 
- Se sei per l'abbassamento delle tasse sei un evasore.
- Se sei contrario alle adozione gay sei omofobo.
- Se sei un giovane che vuol cambiare lavoro sei choosy.
- Se a 20 anni sei ancora in casa con i tuoi sei bamboccione.
- Sei per una equa ridistribuzione delle risorse. Comunista.
- Sei per un Paese più indipendente e libero da influenze estere. Fascista.

Potrei andare avanti all'infinito. Il problema è che questo problema avviene anche parlando con le persone in giro. Ti accusano, ti additano, ti sputano se non la pensi come loro.
Quasi come se loro fossero portatori della verità e tu un coglione che deve annuire e basta. Un altro appellativo molto in voga dalla pandemia in poi è no-vax. Molto carino. Non puoi avere paura
del vaccino, solo gli sfigati ce l'hanno. Hai paura ? sei un bastardo no-vax. Fa niente se hai 18 anni e il vaccino lo fai solo per tuo nonno. Se metti in dubbio la vaccinazione di massa sei un no-vax.

"Non si discute, non dirmi la tua, non sei un medico!!" Invece tu, giornalista, sei chirurgo. Io non dico per forza di schierarsi ma è legittimo sollevare un dubbio ? Posso essere titubante ? Posso farmi 
una mia idea sulla cosa ? Sarebbe bello. Sarebbe bello poterlo fare senza passare per complottista.

Complottista ! Che bel termine ! meno fresco rispetto a no-vax ma fa sempre la sua figura. è una parola che va sempre bene, la puoi sfoderare in qualsiasi cena. Guarda che complottista è bello, è aristocratico.
Questo di solito salta fuori quando si parla di qualcosa di grave. Di solito si sta parlando o di guerre o di attentati. Di solito si sta discutendo su fatti storici, tendenzialmente recenti. 

Diciamo che la storia la scrivono i vincitori. Siccome l'occidente è abbastanza coeso e domina la scena mondiale (ancora per poco) da oltre 70 anni le fonti su avvenimenti storici sono sempre occidentali, scritte da 
occidentali per occidentali. Quando mai abbiamo sentito una campana diversa ? magari asiatica, magari araba o africana. 

Per fare una <b> ricerca della verità </b> bisogna avere almeno 2 fonti per schieramento. Legarsi solo a quella del proprio non è ricercare la verità, è fare il tifo. In tribunale c'è sempre l'accusa e la difesa. Quando scrivono 
i giornali c'è solo l'accusa. Non c'è nessuno che può difendersi. Se provi a ricercare la verità, a sollevare il dubbio partono gli appellativi (assassino, fascista, dittatore ecc...). Come frecce.

Quando si parla di morti, purtroppo contano solo quelli occidentali. Guardate la guerra in Russia, i morti che si contano sono quelli Ucraini, mai quelli Russi. Se si fa la conta dei morti Russi è solo per tirare un sospiro di sollievo.
In guerra trovare la verità è molto difficile. Forse non c'è nemmeno una verità e allora perchè schierarsi ? Perchè avercela solo con Putin ? Chi conosce veramente la storia tra i 2 popoli ? Io no e me ne sto zitto. Non mi schiero. 
Conosci abbastanza il contesto ? Chieditelo 10 volte prima di schierarti. 
  
Le guerre giuste non esistono ma l'Occidente è sempre bravo a giustificare le proprie. Questa è stata solo una piccola digressione. Il fulcro della questione era sulla libertà di pensiero in Italia. Abbiamo allargato la visione su tutto
l'occidente. 
  
Adesso, <b> non bisogna per forza mettere in dubbio tutto </b>. Se lo fate l'etichetta di complottista ve la meritate anche. Voglio dire, l'America è veramente stata scoperta nel 1492 e la Terra non è piatta. Detto questo se avete la vostra 
opinione, se vi siete informati, se siete in buona fede, non vergognatevi. Tutti sbagliano. Siamo capitati in un mondo dove possiamo solo avvicinarci alla verità e mai raggiungerla.
  
Non fatevi mortificare da qualche stronzo. Perchè la cosa più divertente è che di solito chi punta il dito e spara nomignoli si sente alternativo. Si sente informato ed è convinto di essersi fatto un'opinione, quando in realtà è solo un pappagallo.
Si, un pappagallo che ripete i titoli di giornale e, magari, non legge nemmeno le notizie. Tante persone si sentono alternative ma sono un copia-incolla, che si vestono precisamente ad altri copia-incolla.
  
Se vogliamo un paese più libero dobbiamo rispettare di più le opinioni altrui. Altrimenti resteremo sempre un Paese in finta democrazia. Lo scopo di scrive per denaro è tenervi incollati allo schermo. Per fare in modo che seguiate la pubblicità vi devono
costringere a guardare il TG. Come fanno a fare tutto questo ? Prendono una notizia semi-vera e la trasformano in qualcosa di scandaloso. Fanno di tutto per rubarvi del tempo anche utilizzando modi sleali.
  
Fanno leva sulle vostre paure. Contano i morti, i malati, i feriti, i contagiati elencano sventure. Incutere timore, senso di colpa sono tutti modi per "controllarvi". Non dico di isolarsi e non ascoltare nessuno. Però qualche volta, quando potete, spegnete 
la tv, fatevi una passeggiata, da soli. Respirate.
  

<b>"In Italia esiste la libertà di pensiero. Sei libero di pensare ma non di esprimerti. Pensa ! Pensa ! Ma stai zitto, grazie."</b>
