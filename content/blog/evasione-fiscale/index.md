---
title: Hello World
date: "2015-05"
description: "Hello World"
---


Come nasce il problema dell'evasione in Italia ? Nasce nel momento in cui i governi hanno deciso  di scaricare la colpa dell'economia stagnante sui cittadini. Perchè diciamocela tutta, se uno Stato volesse veramente recuperare le tasse perdute ci metterebbe al massimo qualche mese.

Ci sono tutti gli strumenti per punire chi evade, basterebbe che il governo sguinzagliasse i propri cani da guardia. Invece preferisce continuare a lamentarsi e a lagnarsi e bla bla bla. è un forte strumento politico quello di incutere timore. 

Quando pensiamo all'evasione pensiamo sempre al bar che non ha fatto lo scontrino. Diciamo che avendoli
abbandonati durante l'emergenza Covid, l'atteggiamento di fare un caffè in nero è comprensibile.  Costretti a chiudere e a pagare le tasse. Un'assurdità. Che evadessero anche prima può anche essere vero. Diciamo però che la fiducia nello Stato è in continuo calo. Anche perchè lo Stato è assente già da prima del Covid.

Purtroppo più andiamo avanti e più diventa sempre più una necessità evadere per i piccoli commercianti.
Allo Stato fa comodo non risolvere il problema perché sa subito a chi dare la colpa. In realtà sono 30 anni almeno che la colpa è dei politici e di chi li ha scelti, quindi per carità, anche nostra.

Però c'è una cosa da dire, c'è evasione ed evasione. l'euro evaso del caffè finirà nelle tasche di qualche
altro piccolo commerciante, non uscirà del territorio Italiano. Quell'euro percorrerà giri infiniti, finché un giorno non verrà scontrinato e finalmente lo Stato potrà metterlo nelle sue casse.

Dove finisce invece l'elusione / evasione delle multinazionali ? Dove finiscono i contributi che diamo alla Fiat ? 
Tutte le multinazionali che sono sul territorio dove pagano la tasse sugli utili ? Tutte queste risorse dove finiscono ? Un enorme spreco di risorse che non solo non finisce nelle casse Statali  ma non rimane nemmeno in Italia.

Un appunto va fatto anche alle grandi aziende, un tempo italiane, che hanno deciso di trasferire la propria sede all'estero in Paesi come l'Olanda. L'Olanda ! che viene a farci la morale sul debito ci ha depredato delle nostre aziende storiche. Non voglio fare i nomi, fate qualche ricerca.

Quindi tutto il gettito fiscale che proveniva da queste grandi aziende finisce in Olanda, Lussemburgo e altri paradisi fiscali dell'unione europea e non. Però il problema rimane la botteghina che non fa lo scontrino.

Ma non è forse meglio fare la caccia alle grandi aziende sul nostro territorio invece di tartassare la popolazione ? Possiamo essere più comprensivi verso persone che evadono per pagarsi il mutuo piuttosto che perdonare chi fa i soldi sullo sfruttamento ? 

Perché il fatto è che queste mega aziende, oltretutto, da qualche parte nel mondo stanno sfruttando qualcuno. E chi delocalizza, di fatto, lo fa per pagare meno tasse e schiavizzare qualcuno in Paesi senza sicurezza, mutua e via dicendo.

Cioè per la legge dei grandi numeri basterebbe andare a battere cassa da qualche centinaio di aziende invece di fare la caccia ai piccoli. Che poi non è nemmeno una caccia vera, è solo il cane che abbaia dietro la ringhiera. Si sa can che abbaia non morde.

Altro tipo di evasione è quella dei falsi invalidi o dei falsi redditi di cittadinanza. Quando si fa un bonus o un incentivo in Italia qualcuno se ne approfitta sempre. Per carità, per la legge dei grandi numeri qualche furbo c'è sempre. Stiamo comunque parlando di una piccola fetta rispetto al contributo che potrebbe dare una grande Azienda multinazionale.

Lo Stato dovrebbe fare pace con imprenditori, commercianti, professionisti. Dovrebbe iniziare a pensare di abbassare gradualmente le tasse aumentando i controlli. Perché se il prelievo fiscale è in stile Unione Sovietica, circa il 65% non puoi pretendere che non ci sia evasione. Abbassiamo fino al 35-40% e puniamo chi evade.

Nel mondo di oggi è difficile competere con aziende fuori dai confini che pagano il 20-30% di tasse mentre tu ne paghi il 65%. Quindi è ovvio che per competere le aziende delocalizzano.  

Bisognerebbe creare un Paese dove tutti hanno voglia di investire, dove le aziende rientrano nei confini, dove c'è fiducia nel farlo. Invece abbiamo creato un Paese dove sui conti correnti ci sono 4 miliardi di euro. Ma perché direte voi ? Perché nessuno ha voglia di lavorare a gratis per regalare i soldi allo Stato. Il gioco non vale la candela.

Purtroppo se non risolviamo in fretta le cose avremo uno Stato tipo America dove a chi sta per morire viene strisciata la carta di credito. Agghiacciante. Più andiamo avanti e più saranno costretti a tagliare i servizi quindi sanità, istruzione ecc...

Che poi resto dell'idea che tanti evadano per protesta nei confronti di un Paese che emargina chi si impegna. Del resto se poi i soldi vengono utilizzati per aumentare la spesa in esercito invece di agire diplomaticamente quando serve. Ma questa è un'altra storia. 

Però evadere è anche protesta. Perché se i servizi si vedono, se si investe in infrastrutture e in benefici per i cittadini la gente sarebbe anche contenta di contribuire. Invece crollano ponti, le strade sono piene di buche, la sanità sta diventando a pagamento gradualmente. 

Si anche la sanità perché è ovvio che se devo prenotare una visita e devo aspettare 2 anni mi toccherà andare a pagamento. Ma so anche io che se vivi in un palazzo di cristallo certe cose non le vedi.

Ci dimentichiamo che i soldi pagati in tasse sono degli italiani e lo Stato ha il compito di amministrarli. Ma è evidente che chi sale al governo non è in grado di farlo. E la gente è stanca di pagare il conto, e infatti evade.

Ci vuole una riforma fiscale, ma vera. Lo slogan del commerciante evasore ha perso un po' di smalto. Politici, se non volete cambiare le cose, cambiate almeno un po' il disco.




    



